# -*- mode: mandoku-view -*-
#+TITLE: 易韻
#+DATE: 2018-03-28 13:09:59.143213
#+PROPERTY: ID KR1j0085
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR1j0085_WYG_000-1a>¶
欽定四庫全書　　　　經部十¶
　易韻　　　　　　　　小學類三(韻書之屬)¶
提要¶
¶
　　　　臣等謹案易韻四卷¶
¶
國朝毛竒齡撰古人謡詞多諧音韻周易爻象¶
¶
　　　　亦大抵有韻而徃徃不拘故吳棫作韻補引¶
　　　　易絶少至明張獻翼始作讀易韻考七卷然¶
　　　　獻翼不知古音或隨口取讀或牽引附㑹殊¶
<pb:KR1j0085_WYG_000-1b>¶
　　　　龎雜無緒竒齡此書與顧炎武易本音皆置¶
　　　　其無韻之文而論其有韻之文故所言皆有¶
　　　　條理兩家所撰韻書互有出入故其論易韻¶
　　　　亦時有異同大抵引証之博辨析之詳則竒¶
　　　　齡過於炎武至於通其可通而闕其所不可¶
　　　　通則竒齡之書又不及炎武之詳慎如乾卦¶
　　　　上九用九為一節本竒齡臆說而此併牽古¶
　　　　韻以實之則尤為穿鑿且所謂兩界兩合驀¶
<pb:KR1j0085_WYG_000-2a>¶
　　　　韻者其中皆自申其古今通韻之例亦不及¶
　　　　炎武偶雜方言之說為通達而無然炎武¶
　　　　書太簡畧而竒齡則徴引賅洽亦頗足互證¶
　　　　以韻讀易者以炎武書為主而參之是書以¶
　　　　通其變捨短取長亦可以相輔而行也乾隆¶
　　　　四十六年九月恭校上¶
　　　　　　　　　　總纂官臣紀昀臣陸錫熊臣孫士毅¶
　　　　　　　　　　總　校　官臣陸費　墀¶
<pb:KR1j0085_WYG_000-2b>¶
